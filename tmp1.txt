Internet początkowo rozwijał się jako zdecentralizowana sieć tworzona oddolnie przez niezależne podmioty. Z czasem usługi świadczone za jego pośrednictwem zyskały na znaczeniu, co doprowadziło do ich częściowej monopolizacji przez duże korporacje.\\

Chęć odzyskania kontroli nad danymi i prywatnością, potrzeba ograniczenia kosztów, jak również rosnący nadzór ze strony organów państwowych, motywują użytkowników indywidualnych oraz małe przedsiębiorstwa do samodzielnego utrzymywania prywatnej infrastruktury usługowej.\\

Istotnym elementem takiej infrastruktury są wirtualne sieci prywatne, które umożliwiają wzajemny dostęp urządzeń niezależnie od ich fizycznej lokalizacji. Jest to kluczowe dla zachowania funkcjonalności porównywalnej z rozwiązaniami komercyjnymi.\\

Niniejsza praca ma na celu przegląd oraz porównanie dostępnych rozwiązań z zakresu wirtualnych sieci prywatnych. Analiza ukierunkowana jest na wybór rozwiązania odpowiedniego dla projektów o niskim stopniu złożoności infrastrukturalnej.\\

W ramach badań skupiono się nie tylko na pomiarach wydajności, lecz również na ocenie skalowalności, łatwości wdrożenia oraz stabilności działania w restrykcyjnych warunkach sieciowych.
